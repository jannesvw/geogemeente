<html>

<head>
<meta http-equiv=Content-Type content="text/html; charset=windows-1252">



<link rel=File-List href="_oldernaller,%20tuin_bestanden/filelist.xml">

<link rel=themeData href="_oldernaller,%20tuin_bestanden/themedata.thmx">
<link rel=colorSchemeMapping
href="_oldernaller,%20tuin_bestanden/colorschememapping.xml">


<![endif]--><!--[if gte mso 9]><xml>
 <o:shapedefaults v:ext="edit" spidmax="1026"/>
</xml><![endif]--><!--[if gte mso 9]><xml>
 <o:shapelayout v:ext="edit">
  <o:idmap v:ext="edit" data="1"/>
 </o:shapelayout></xml><![endif]-->
</head>

<body lang=NL style='tab-interval:35.4pt'>

<div class=Section1>

<h1>Oldernaller, tuin</h1>

<p class=MsoNormal>&quot;HISTORISCHE TUIN- EN PARKAANLEG. Tijdens de verbouwing
van het huis rond 1850 is ook de omgeving grondig aangepakt. De tuinarchitect
K.G. Zocher heeft een park gemaakt met waterpartijen en slingerpaden. Centraal
in de aanleg ligt het huis op een omgracht eiland. Links van het huis ligt een
smalle bosstrook. Rechts van het huis ligt de moestuin. Deze is ook te bereiken
via een entree aan de oprijlaan. Deze entree heeft twee bakstenen vierkante
pijlers met natuursteen bol. De huidige tuinmuur bestaat uit betonnen elementen
en heeft geen historische waarde. Achter de moestuin is in het laatste kwart
van de 20ste eeuw een hoogstamboomgaard aangelegd. Via de achterlaan en een
brug ten zuidoosten van het huis betreedt men het eigenlijke park met rechte en
gebogen paden in een aangelegd bosperceel. In dit perceel zijn ook enkele
waterpartijen aangelegd. Tot de aanleg behoort de 17de eeuwse oprijlaan,
begeleid door eiken, met aan de provinciale weg twee bakstenen, vierkante
pijlers in dezelfde uitvoering als bij de moestuin. Deze pijlers worden
bekroond door een siervaas in natuursteen. De oprijlaan en de achterlaan zijn
omstreeks 1850 volgens een plan van tuinarchitect Zocher bestraat met oude
waalstenen. Het betreffende plan bevindt zich in het Rijksarchief in Arnhem. De
originele bestrating (bol en 'vast' gelegd met afgeronde kantjes) is tot op
heden gaaf bewaard. Langs de oprijlaan ligt een dienstwoning met de voorgevel
evenwijdig aan de laan. De grenzen zijn zo getrokken dat de aanleg, zoals die
zich tot en met de 19de eeuw ontwikkeld heeft, beschermd wordt. De agrarische
bebouwing rond het huis heeft een historisch-functionele en visuele relatie met
het huis, die zich vertaalt in een specifieke positionering in de aanleg.
Boerderij Waterweg 1 ligt prominent naast de entree naar de buitenplaats, aan
het begin van de oprijlaan. Op boerderij Oldenallerallee 5 is vanuit het huis een
zichtas geprojecteerd.</p>

<p class=MsoNormal style='margin-bottom:0cm;margin-bottom:.0001pt'><b
style='mso-bidi-font-weight:normal'>De HISTORISCHE TUIN- EN PARKAANLEG is van
belang:<o:p></o:p></b></p>

<p class=MsoListBulletCxSpFirst style='mso-list:l1 level1 lfo2;tab-stops:35.4pt'><![if !supportLists]><span
style='mso-ascii-font-family:Calibri;mso-fareast-font-family:Calibri;
mso-hansi-font-family:Calibri;mso-bidi-font-family:Calibri'><span
style='mso-list:Ignore'>-<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span></span></span><![endif]>vanwege de tuin-, landschaps- en
cultuurhistorische waarden (ontwerp van tuinarchitect<span
style='mso-spacerun:yes'>  </span>Zocher, relatie tussen 17 de-eeuwse aanleg en
bebouwing);</p>

<p class=MsoListBulletCxSpLast style='mso-list:l1 level1 lfo2;tab-stops:35.4pt'><![if !supportLists]><span
style='mso-ascii-font-family:Calibri;mso-fareast-font-family:Calibri;
mso-hansi-font-family:Calibri;mso-bidi-font-family:Calibri'><span
style='mso-list:Ignore'>-<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span></span></span><![endif]>vanwege de stedenbouwkundige waarden (belang van
de laan in het gebied, parkaanleg als element in agrarische omgeving).&quot;</p>

<p class=MsoNormal><o:p>&nbsp;</o:p></p>

</div>

</body>

</html>
