<html>

<head>
                <style>
                a:link {
                  color: blue;
                }
                
                a:visited {
                  color: purple;
                }
                
                a:hover {
                  font-weight: bold;
                }
                
                a:active {
                  color: blue;
                }
                </style>
                
<meta http-equiv=Content-Type content="text/html; charset=windows-1252">



<link rel=File-List href="_hoorneweg_bestanden/filelist.xml">

<link rel=themeData href="_hoorneweg_bestanden/themedata.thmx">
<link rel=colorSchemeMapping href="_hoorneweg_bestanden/colorschememapping.xml">


<![endif]--><!--[if gte mso 9]><xml>
 <o:shapedefaults v:ext="edit" spidmax="1026"/>
</xml><![endif]--><!--[if gte mso 9]><xml>
 <o:shapelayout v:ext="edit">
  <o:idmap v:ext="edit" data="1"/>
 </o:shapelayout></xml><![endif]-->
</head>

<body lang=NL link=blue vlink=purple style='tab-interval:35.4pt'>

<div class=Section1>

<h1>HOORNEWEG</h1>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:12.0pt;mso-bidi-font-family:Calibri;mso-bidi-theme-font:
minor-latin'>Genoemd naar de boerderij “Haerne”, “Harne” of “Hoorne”, gelegen
in de buurtschap Koudhoorn.Koudhoorn behoorde oorspronkelijk tot de buurtschap
Spriel. De boerderij was niet de enige nederzetting in Koudhoorn. Erg oud moet
ook geweest zijn het erfje de “Coyt”. Verbindt men de naam “Coyt” met “Haerne”
dan krijgen we het woord “Coythaerne”. In de oude thynsboeken van het
Jufferenstift te Hoog Elten komt “Caythaerne” voor en het ligt haast voor de
hand dat de naam Koudhoorn daarmee te maken heeft. Andere oude bronnen spreken
van Colthorne. Het blijft een vraag of “Colt” identiek is aan “Cayt” of “Coyt”
en “Colt-horne” identiek aan “Caytharne”. De plaatsnaam Kootwijk komt in oude
geschriften voor als “Caytwich”. “Cayt” heeft dezelfde betekenis als “Koot”, “kot”,
“schot”, “schoten”, “schate”, “keut”, “kuit”. Schapen of varkens werden wel
koters genoemd; ze werden ondergebracht in een “kot” en “schot” (varkenskot,
schaapsschot) De houder van varkens of schapen werd “koter” of “keuter”
genoemd. Zijn woning een keuterij. Ook het woord “schut” kan niet losgezien
worden van de betekenis van “schot”, “kot” enz. Malenboeken gaven regels
omtrent het “schutten” van vee. Vee, dat onbeheerd rondliep en waarvan men niet
wist wie de eigenaar was diende “geschut” te wordendoor een beambte van de
malenschap, die men “scheuter” noemde. Tegenwoordig noemt men een jachtopziener
nog wel “schut” of “veldschut”. Ook provinciaal waren regelen gesteld omtrent
het schutten van vee. Prikkeldraad kende men niet. <o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:12.0pt;mso-bidi-font-family:Calibri;mso-bidi-theme-font:
minor-latin'>Vóór het mi dden van de vorige eeuw was het gebruik dat vee min of
meer los rond liep. Het feit, dat om de akkers wallen waren gelegd vond zijn
oorzaak niet slechts in de behoefte aan eek of talhout. De wallen dienden om
het loslopende vee te keren. Elk ambt diende eenplaats, een “schot” te hebben
waar zoek geraakt vee of vee, dat men wederrechtelijk ergens liet grazen, kon
worden ondergebracht. In veel namen, die in deze gemeente voorkomen treft men
woorden als schot, koot, kuit e.d. aan. (Voorbeelden: boerderij de Kuit aan de
Kuiterweg, boerderij de Keut in Gerven, de boerderij Heischoten aan de
Heischoterweg, de boerderij “Schotskamp” aan de Nijkerkerstraat in de omgeving
van de Enghuusweg (verdwenen). <o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:12.0pt;mso-bidi-font-family:Calibri;mso-bidi-theme-font:
minor-latin'>De boerderij “Haerne” of “Hoorne” was het woonhuis van de
wildforster (zie </span><a href="./putteninformatie/straatnamen/site/265_WILDFORSTERWEG/index.html" target="_blank"><span style='font-size:12.0pt;
mso-bidi-font-family:Calibri;mso-bidi-theme-font:minor-latin'>Wildforsterweg</span></a><span
style='font-size:12.0pt;mso-bidi-font-family:Calibri;mso-bidi-theme-font:minor-latin'>).
“Haerne” of “Hoorne” zal verband houden met de begrippen “haar” of “hoorn”.
Beide begrippen duiden op een hoogte, een verhevenheid in een veld of in het
water (Giethoorn). Een haar is een kruinachtige hoogte in de heide.<br
style='mso-special-character:line-break'>
<![if !supportLineBreakNewLine]><br style='mso-special-character:line-break'>
<![endif]><o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:9.0pt;mso-bidi-font-size:12.0pt;mso-bidi-font-family:
Calibri;mso-bidi-theme-font:minor-latin'>Uit: Straatnamenboek, K. Friso,
Uitgave buro voorlichting gemeente Putten, 1986.<o:p></o:p></span></p>

<p class=MsoNormal><o:p>&nbsp;</o:p></p>

</div>

</body>

</html>
