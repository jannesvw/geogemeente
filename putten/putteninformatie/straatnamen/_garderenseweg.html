<html>

<head>
                <style>
                a:link {
                  color: blue;
                }
                
                a:visited {
                  color: purple;
                }
                
                a:hover {
                  font-weight: bold;
                }
                
                a:active {
                  color: blue;
                }
                </style>
                
<meta http-equiv=Content-Type content="text/html; charset=windows-1252">



<link rel=File-List href="_garderenseweg_bestanden/filelist.xml">

<link rel=themeData href="_garderenseweg_bestanden/themedata.thmx">
<link rel=colorSchemeMapping
href="_garderenseweg_bestanden/colorschememapping.xml">


<![endif]--><!--[if gte mso 9]><xml>
 <o:shapedefaults v:ext="edit" spidmax="1026"/>
</xml><![endif]--><!--[if gte mso 9]><xml>
 <o:shapelayout v:ext="edit">
  <o:idmap v:ext="edit" data="1"/>
 </o:shapelayout></xml><![endif]-->
</head>

<body lang=NL style='tab-interval:35.4pt'>

<div class=Section1>

<h1>GARDERENSEWEG</h1>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:12.0pt;mso-bidi-font-family:
Calibri;mso-bidi-theme-font:minor-latin;background:white'>Aanvankelijk een
zandweg, die in betekenis toenam toen in 1848 Mr. J.H. Schober het Landgoed
Schovenhorst stichtte. In 1857 verzocht Mr. Schober de zandweg te verharden.
Het verzoek werd om financiële redenen afgewezen in de raadsvergadering van 24
februari 1858. <o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt;background:white'><span style='font-size:12.0pt;mso-bidi-font-family:
Calibri;mso-bidi-theme-font:minor-latin;background:white'>Koning Willem III had
reeds enige Jaren tevoren vanuit het dorp Garderen in de richting van Putten de
weg voor een gedeelte laten verharden tot voor zover het Kroondomein strekte.
Ook had hij een verharde weg laten aanleggen vanuit Garderen naar Oud Milligen.<o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt;background:white'><span style='font-size:12.0pt;mso-bidi-font-family:
Calibri;mso-bidi-theme-font:minor-latin;background:white'>De vestiging van een
kamp te Milligengaf Mr. Schober aanleiding nogmaals op verharding aan te
dringen. Het had nogal wat voeten in de aarde voordat daadwerkelijk verbetering
werd overgegaan.<o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt;background:white'><span style='font-size:12.0pt;mso-bidi-font-family:
Calibri;mso-bidi-theme-font:minor-latin;background:white'>Zowel de malenschap ‘
t Sprielderbosch als een aantal ingezetenen van Putten steunde Mr. Schober.
Onder leiding van H.M. van Weede werd een commissie ingesteld, in welke
commissie ook burgemeester Hiebendaal namens de gemeente zitting nam.
Onderscheidene voorstellen werden aan de gemeenteraad gedaan. Financiële
bijdragen werden toegezegd. Ook van provinciewege werd druk op de gemeenteraad
uitgeoefend. Zelfs woonde de Commissaris des Konings in de provincie Gelderland
in 1868 persoonlijk de raadsvergadering bij waarin de kwestie van de
wegverbetering aan de orde was. Het kwam zover dat in dat jaar akkoord werd
gegaan met verharding van het gedeelte van de Garderenseweg tussen het dorp en
Schovenhorst, mits de verharding bestaande uit grint in opdracht van Mr. Schober
onder toezicht van het gemeentebestuur zou plaats hebben en mits Mr. Schober
het onderhoud voor zijn rekening zou nemen. Een door het Sprielderbosch en een
aantal ingezetenen bij eengebracht kapitaaltje van f 800, -werd als bijdrage in
de kosten aan Mr. Schober beschikbaar gesteld, terwijl de stemmen staakten over
de vraag of hem f 20, -of f 25, -per jaar als tegemoetkoming in het onderhoud
moest worden verleend. Het lot daarover besliste : In een hoed werden twee
briefjes gedaan, waarvan het ene f 20, -vermeldde en het andere f 25, --. Het
briefje met de vermelding f 25, -werd getrokken.<o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:12.0pt;mso-bidi-font-family:Calibri;mso-bidi-theme-font:
minor-latin;background:white'>De grintweg tussen het dorp en Schovenhorst werd
in de zomer van 1868 door de aannemer J. Aarsen ook wel Jan van ‘ t Hek genoemd
uitgevoerd. Een lengte van 140 meter werd met veldkeien bestraat, die bij de
ontginning van Schovenhorst waren opgezocht. In 1930 werd deze keibestrating
vervangen door een klinker weg en werden de keien in de Bakkerstraat gelegd. In
1870 besloot de gemeenteraad het gedeelte van de Garderenseweg tussen
Schovenhorst en de gemeentegrens te verharden. Belanghebbenden hadden daarvoor
f 5.000, -bijeengebracht.</span><span style='font-size:12.0pt;mso-bidi-font-family:
Calibri;mso-bidi-theme-font:minor-latin'><br>
<br>
<span style='background:white'>Ook deze verharding bestond uit grint. Men sprak
dan ook van de Garde rense grintweg. Aan het besluit was de voorwaarde
verbonden dat de Maalschap van Garderen tot verharding kosteloos grint ter
beschikking zou stellen. Bij de verdeling van de malenschap in het begin van
deze eeuw werd aan de gemeente Putten een stuk grond op de Solseberg afgestaan
om daaruit grint voor het onderhoud van de Garderenseweg te kunnen halen.
Jarenlang is de grintberg door de gemeente als zodanig gebruikt. De grond
behoort nog aan de gemeente in eigendom toe. Op een gedeelte van het stuk grond
staat het restaurant “‘ t Solletje”. Temidden van de bossen staat aan de Garderenseweg
de openbare lagere school Schovenhorst. De school, waarvan de eerste steen op
16 oktober 1902 door C.A. Oudemans werd gelegd, was bedoeld als buurtschool
voor Koudhoorn en Krachtighuizen. Van beide buurt schappen staat de school even
ver af. Mr. Schober, eigenaar van het Landgoed Schovenhorst, stelde de grond
voor de bouw van de school om niet beschikbaar.</span><br style='mso-special-character:
line-break'>
<![if !supportLineBreakNewLine]><br style='mso-special-character:line-break'>
<![endif]><o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:9.0pt;mso-bidi-font-size:12.0pt;mso-bidi-font-family:
Calibri;mso-bidi-theme-font:minor-latin'>Uit: Straatnamenboek, K. Friso,
Uitgave buro voorlichting gemeente Putten, 1986.<o:p></o:p></span></p>

<p class=MsoNormal><o:p>&nbsp;</o:p></p>

</div>

</body>

</html>
