<html>

<head>
                <style>
                a:link {
                  color: blue;
                }
                
                a:visited {
                  color: purple;
                }
                
                a:hover {
                  font-weight: bold;
                }
                
                a:active {
                  color: blue;
                }
                </style>
                
<meta http-equiv=Content-Type content="text/html; charset=windows-1252">



<link rel=File-List href="_tolweg_bestanden/filelist.xml">

<link rel=themeData href="_tolweg_bestanden/themedata.thmx">
<link rel=colorSchemeMapping href="_tolweg_bestanden/colorschememapping.xml">


<![endif]--><!--[if gte mso 9]><xml>
 <o:shapedefaults v:ext="edit" spidmax="1026"/>
</xml><![endif]--><!--[if gte mso 9]><xml>
 <o:shapelayout v:ext="edit">
  <o:idmap v:ext="edit" data="1"/>
 </o:shapelayout></xml><![endif]-->
</head>

<body lang=NL style='tab-interval:35.4pt'>

<div class=Section1>

<h1><span style='background:white'>TOLWEG</span><span style='font-size:12.0pt;
line-height:107%;mso-fareast-font-family:Calibri;mso-fareast-theme-font:minor-latin;
mso-bidi-font-family:Calibri;mso-bidi-theme-font:minor-latin'><o:p></o:p></span></h1>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:12.0pt;mso-bidi-font-family:Calibri;mso-bidi-theme-font:
minor-latin;background:white'>Het gedeelte van de Tolweg tussen Boshuisweg en
Voorthuizerstraat werd aan het openbaar verkeer onttrokken zodat het
oorspronkelijke tracé nog slechts voor een gedeelte bestaat. De Tolweg kwam op
de Voorthuizerstraat uit in de omgeving van een tol, die in het kader van de
exploitatie van de weg Renswoude-’t Oever was ingesteld. Aanvankelijk bij de “Boterton”,
later op de plaats waar thans nog het tolhuisje aanwezig is, zij het, dat het
niet meer als zodanig functioneert. <o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:12.0pt;mso-bidi-font-family:Calibri;mso-bidi-theme-font:
minor-latin;background:white'>In de raadsvergadering kwamen de tollen van de
weg Renswoude- ‘t Oever uitvoerig ter sprake. Eén van de raadsleden had er
moeite mee dat de tolgaarders op zondag geld moesten innen. Hij stelde voor om
de door Putten en Barneveld aangewezen commissarissen van de straatweg te
verzoeken de tollen ‘s zondags open te houden en op die dag geen tol te heffen.
Volgens de raadsnotulen gaf het voorstel aanleiding tot “uitvoerige en
langdurige deliberatie”. Sommige leden waren van oordeel dat tolgaarders op één
lijn gesteld dienden te worden met veldwachters en lantaarnopstekers, die óók
zondags arbeid moesten verrichten. Anderen vonden deze vergelijking niet opgaan.
Veldwachters en lantaarnopstekers werkten op zondag ter handhaving van de
openbare orde en veiligheid. Tolgaarders werkten alleen maar om geld te beuren
op zondag. De voorsteller wees er op dat de orde en veiligheid geenszins in
gevaar zou komen bij aanvaarding van zijn idee. Wel de gemeentekas. Hij vond
dat de gemeenteraad zich principieel &#273;iende uit te spreken. <o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:12.0pt;mso-bidi-font-family:Calibri;mso-bidi-theme-font:
minor-latin;background:white'>Het debat stokte. Wethouders krabden zich achter
het oor. De raadsleden voelden zich voor een zware en moeilijke keus gesteld.
Hadden zij de kiezers niet beloofd de zondags rust te handhaven? Goede raad was
duur. Gelukkig kwam de goede raad opdagen toen één van de raadsleden het woord
nam en op de betrekkelijkheid vande argumentatie van het voorstel wees: Was het
niet zo dat de zondags rust juist in gevaar kwam bij aanvaarding? Het raadslid
wees er op dat bij openstelling de tollen op zondag het plezierrijden zou
toenemen. Dat vond hij minstens zo erg dan het werken op zondag door de
tolgaarders. <o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:12.0pt;mso-bidi-font-family:Calibri;mso-bidi-theme-font:
minor-latin;background:white'>Dankbaar voor dit geluid besloot de raad niet op
het voorstel in te gaan. Zelfs de indiener was het met de zienswijze van de
laats te spreker eens en was in zijn gemoed overtuigd van de juistheid van ‘s
raads beslissing, waarmee zowel de zondagsrust als de gemeentekas was gediend.
Beter kon het niet.</span><span style='font-size:12.0pt;mso-bidi-font-family:
Calibri;mso-bidi-theme-font:minor-latin'><o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:12.0pt;mso-bidi-font-family:Calibri;mso-bidi-theme-font:
minor-latin'><o:p>&nbsp;</o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:9.0pt;mso-bidi-font-size:12.0pt;mso-bidi-font-family:
Calibri;mso-bidi-theme-font:minor-latin'>Uit: Straatnamenboek, K. Friso,
Uitgave buro voorlichting gemeente Putten, 1986.<o:p></o:p></span></p>

<p class=MsoNormal><o:p>&nbsp;</o:p></p>

</div>

</body>

</html>
