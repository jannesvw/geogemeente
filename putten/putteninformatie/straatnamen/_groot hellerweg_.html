<html>

<head>
                <style>
                a:link {
                  color: blue;
                }
                
                a:visited {
                  color: purple;
                }
                
                a:hover {
                  font-weight: bold;
                }
                
                a:active {
                  color: blue;
                }
                </style>
                
<meta http-equiv=Content-Type content="text/html; charset=windows-1252">



<link rel=File-List href="_groot%20hellerweg_bestanden/filelist.xml">

<link rel=themeData href="_groot%20hellerweg_bestanden/themedata.thmx">
<link rel=colorSchemeMapping
href="_groot%20hellerweg_bestanden/colorschememapping.xml">


<![endif]--><!--[if gte mso 9]><xml>
 <o:shapedefaults v:ext="edit" spidmax="1026"/>
</xml><![endif]--><!--[if gte mso 9]><xml>
 <o:shapelayout v:ext="edit">
  <o:idmap v:ext="edit" data="1"/>
 </o:shapelayout></xml><![endif]-->
</head>

<body lang=NL style='tab-interval:35.4pt'>

<div class=Section1>

<h1><span style='mso-fareast-font-family:"Times New Roman";mso-fareast-language:
NL'>GROOT HELLERWEG<o:p></o:p></span></h1>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:12.0pt;mso-fareast-font-family:
"Times New Roman";mso-bidi-font-family:Calibri;mso-bidi-theme-font:minor-latin;
mso-fareast-language:NL'>Genoemd naar de boerderij “Groot Hell”,
oorspronkelijkevenals “Klein Hell” (Donkeresteeg) een abtsgoed van het klooster
Abdinckhof te Paderborn. In de “Tegenwoordige Staat der Verenigde Nederlanden”
van Wagenaar (1741) wordt vermeld dat Heel of Hell een Heerenhuis was tussen
Putten en Voorthuizen. In die tijd moet het nog het karakter van een kasteel of
slot hebben gehad. Aangenomen mag worden dat het kasteel, dat ook in een lijst,
daterend uit 1815, nog als “Heerenhuis” voorkomt, in de loop van de 19e eeuw is
afgebroken en is vervangen door een boerenhoeve . De sporen van het
grachtenstelsel zijn rondom de boerderij nog waar te nemen. Evenals de kastelen
Aller en Cannenburg werd het kasteel Hell in 1372 door Graaf Jan van Blois
veroverd en verwoest. Aan het kasteel Hell is vanzelfsprekend de naam van het
riddergeslacht Van Hell of Van der Hell verbonden. Verschillende personen uit
dit geslacht hadden het kas teel in leen. Het geslacht Van Hell liet indertijd
van zich spreken. Leden uit het geslacht bekleedden belangrijke funkties. In
1379 werd Gerrit van der Helle met het “Goet ter Hellen” beleend. Na hem volgt
zijn schoonzoon Carselis van Aller (1402). Dochter Nesse trouwt met een Van der
Hell. Dit huwelijk is kinderloos en het goed gaat over op een neef Hendrik van
der Hell. Door vererving splitst het goed zich. Leden van de geslachten Van
Hell en Van Dompseler worden beleend. In 1505 blijkt het gehele goed beleend te
zijn aan een roemrucht figuur uit de familie Van Hell, namelijk Herman van
Hell. Hij was één van de belangrijkste krijgslieden van Hertog Karel van Egmond,
vertoefde als hopman in Friesland, was bevelhebber van Hattem en Harderwijk.
Hij overleed in 1532.<o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt;background:white'><span style='font-size:12.0pt;mso-fareast-font-family:
"Times New Roman";mso-bidi-font-family:Calibri;mso-bidi-theme-font:minor-latin;
mso-fareast-language:NL'>Later behoorde Hell weer aan een Van Dompseler toe, te
weten Herman van Dompseler om wiens erfenis lange tijd werd gestreden. Herman
trouwde in 1544 met Anna de Ridder, den vrouw die op Hell het heft in handen
had. Herman moet een kalm en vreedzaam heer zijn geweest aan wiens
geestesvrmogens het een en ander ontbrak, Anna noemde hem “gurch (= gek) en
Swackelijck”. Naarmate Herman ouder werd moet zijn zwakzinnigheid zijn
toegenomen, Familieleden maakten zich zorgen, nietzozeer om de persoon maar
meer om zijn erfenis.</span><span style='font-size:12.0pt;mso-bidi-font-family:
Calibri;mso-bidi-theme-font:minor-latin;background:white'><o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt;background:white'><span style='font-size:12.0pt;mso-bidi-font-family:
Calibri;mso-bidi-theme-font:minor-latin;background:white'>Het huwelijk was
kinderloos en zij vreesden dat Anna haar man zou afdwingen ten bate van haar
familie. Om te voorkomen dat Herman in zijn onnozelheid schenkingen of
testamenten zou tekenen, die niet in de kraam van de familie te pas kwamen
vernietigden Hermans broer enzuster zijn zegelstempel.<o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt;background:white'><span style='font-size:12.0pt;mso-bidi-font-family:
Calibri;mso-bidi-theme-font:minor-latin;background:white'>Anna de Ridder liet
echter dadelijk een nieuw gouden stempel maken. In het geheim werd een
testament opgemaakt waarbij overdrachten plaats hadden aan een zekere Antonie
van Dompseler, die Anna in het complot had weten te krijgen. Antonie zou later
de helft van het goed overdoen aan Jan de Ridder van Walenborch, Anna’s neef.
Onder voorwendsel het huis Hell te hebben gepacht betrok Antonie van Dompseler
dit bezit. Toen Herman van Hell gestorven was (1574) ontbrandde de strijd om de
erfenis. Jan de Ridder weigerdetegen de afspraak in uit Hell te vertrekken. Van
Dompselers eisten het kasteel op. Jan de Ridder riep de hulp van de landdrost
in. <o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt;background:white'><span style='font-size:12.0pt;mso-bidi-font-family:
Calibri;mso-bidi-theme-font:minor-latin;background:white'>Een zekere Gijsbert
van Dompseler wist met twee rotten Hoogduitse schutters Jan de Ridder uit het
kasteel te verjagen. Van Dompselers bezetten het kasteel en werden op hun beurt
weer door de landdrost met zijn dienaren en tien “ Haeckschutters “ omsingeld.
Het gelukte hen wel om in het kasteel te komen. De landdrost zette Gijsbert van
Dompseler het vuurroer op de borst onder de uitroep : Lox (= vlug), geeft U
gevangen !” De schutters van de Van Dompselers bliezen echter hun roeren aan en
dat gaf de landdrost aanleiding ijlings en onverrichterzake te vertrekken. Er
volgden lange processen. Uiteindelijk werd na veertig jaar procederen Jan de
Ridder in het ongelijk gesteld en kwamen de indertijd door Herman van Hell
overgedragen bezittingen in handen van de kinderen van de inmiddels overleden
Antonie van Dompseler.<o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt;background:white'><span style='font-size:12.0pt;mso-bidi-font-family:
Calibri;mso-bidi-theme-font:minor-latin;background:white'>Het bezit kwam in
1633 weer in handen van leden van het geslacht Van Hell. Lange tijd bleef het
kasteel in deze familie. In 1792 kwam Hell in handen van Gijsbert Janssen van
de Munt, die verschillende funkties bekleedde in het bestuur van het ambt
gedurende de Franse tijd.<o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt;background:white'><span style='font-size:12.0pt;mso-bidi-font-family:
Calibri;mso-bidi-theme-font:minor-latin;background:white'>In 1867 kwam Groot
Hell in bezit van Freule Cornelia Maria d’Hangesd’Yvoi, wonende op de Salentein.
Na haar dood erfde Jonkvrouwe Maria van Weede, echtgenote van Jonkheer Boreel
van Hogelanden Groot Hell. In 1927 werd Jonkvrouwe A.M. van Haersma de With,
gehuwd met Jonkheer Mr. A.G. Schimmelpenninck eigenaresse. Na haar overlijden
werd Jonkheer Mr. F.J.C. Schimmelpenninck eigenaar.<o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt;background:white'><span style='font-size:12.0pt;mso-bidi-font-family:
Calibri;mso-bidi-theme-font:minor-latin;background:white'>Toen in het begin van
deze eeuw zich nieuwe ontwikkelingen in de landbouw voordeden probeerden
verschillende landbouwers profijt te trekken uit de vooruitgang. In verband met
de toepassing van kunstmest konden nieuwe ontginningen tot stand komen.
Daarnaast boekte men vooruitgang in de techniek. Een begin van landbouw
mechanisatie valt er in die tijd te bespeuren. In dit verband kan verwezen
worden naar de oprichting van een coöperatieve landbouwvereniging maar ook naar
de pogingen van de pachter van Groot Hell om “gemechaniseerd” te kunnen dorsen.</span><span
style='font-size:12.0pt;mso-bidi-font-family:Calibri;mso-bidi-theme-font:minor-latin'><br>
<br>
<span style='background:white'>Electriciteit was er nog niet, wel echter stoom
of olie. De pachter van Groot Hell zag nog andere mogelijkheden voor
energieverwekking. Vermoedelijk had hij lering getrokken uit de papiermakerij,
die energie opwekte uit de beken.<o:p></o:p></span></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt;background:white'><span style='font-size:12.0pt;mso-bidi-font-family:
Calibri;mso-bidi-theme-font:minor-latin;background:white'>Op 4 januari 1900
komt in de gemeenteraad ter sprake een verzoek van de pachter (B. v.d. Hazel)
om toestemming een schut te mogen brengen in de Ekerenbeek bij de Muggenstroet
teneinde het water tot op zijn erf te kunnen leiden voor het in werking brengen
van een dorsmachine. De gevraagde toestemming wordt door de raad verleend.<o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:12.0pt;mso-bidi-font-family:Calibri;mso-bidi-theme-font:
minor-latin'><o:p>&nbsp;</o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:9.0pt;mso-bidi-font-size:12.0pt;mso-bidi-font-family:
Calibri;mso-bidi-theme-font:minor-latin'>Uit: Straatnamenboek, K. Friso,
Uitgave buro voorlichting gemeente Putten, 1986.<o:p></o:p></span></p>

<p class=MsoNormal><o:p>&nbsp;</o:p></p>

</div>

</body>

</html>
