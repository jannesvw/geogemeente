<html>

<head>
                <style>
                a:link {
                  color: blue;
                }
                
                a:visited {
                  color: purple;
                }
                
                a:hover {
                  font-weight: bold;
                }
                
                a:active {
                  color: blue;
                }
                </style>
                
<meta http-equiv=Content-Type content="text/html; charset=windows-1252">



<link rel=File-List href="_veldstraat_bestanden/filelist.xml">

<link rel=themeData href="_veldstraat_bestanden/themedata.thmx">
<link rel=colorSchemeMapping href="_veldstraat_bestanden/colorschememapping.xml">


<![endif]--><!--[if gte mso 9]><xml>
 <o:shapedefaults v:ext="edit" spidmax="1026"/>
</xml><![endif]--><!--[if gte mso 9]><xml>
 <o:shapelayout v:ext="edit">
  <o:idmap v:ext="edit" data="1"/>
 </o:shapelayout></xml><![endif]-->
</head>

<body lang=NL style='tab-interval:35.4pt'>

<div class=Section1>

<h1>VELDSTRAAT</h1>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:12.0pt;mso-bidi-font-family:Calibri;mso-bidi-theme-font:
minor-latin'>Genoemd naar het Putterveld, vanouds een
heidegebied zuids oostelijk van het dorp, minder officieel “‘t Veld genoemd. ‘t
Veld 1962. Oorspronkelijk een streek, waar de boeren uit het dorp zich
gerechtigd voelden heide te mogen plaggen. Omtrent het eigendom bestond geen
duidelijkheid. Aangenomen werd dat de gronden aan het ambt - later de gemeente
- toebehoorden. Toen de heide schaarser werd en bovendien grote gedeelten in
erfpacht aan hut- en huisjesbewoners waren uitgegeven kwam de vrijheid om
plaggen te halen in het geding. De gemeenteraad besloot in 1878 het plaggen
halen te beperken en bepaalde dat uitsluitend op donderdagen heide mocht worden
gestoken en dat de plaggen uitsluitend per kruiwagen of kar en paard mochten
worden opgehaald. In 1923 werd geopperd de plaggenhalers te laten betalen zoals
in Ermelo het geval was. De burgemeester voelde er veel voor. Anderen stelden
zich op het standpunt dat men oude rechten in ere diende te houden. Besloten
werd het in 1878 genomen besluit onverkort te handhaven . In 1933 komt de raad
nogmaals op deze zaak terug. Van gemeentewege blijken bordjes “Verboden Toegang”
te zijn geplaatst. Op voorstel van één van de leden wordt besloten het recht om
vrij plaggen te halen op donderdagen te handhaven en de bordjes te laten
verwijderen. De Veldstraat - voorheen Veldweg genoemd - werd kort na de oorlog
verhard ten behoeve van de onstluiting van woning- bouwpercellen. Later werd de
weg doorgetrokken naar de Voorthuizerstraat. Voordat de woonwijk in
ontwikkeling kwam, kenmerk te ‘t Veld zich als een gebied, waarin op vrij
onsystematische wijze arbeidershuisjes waren gestrooid. Kris-kras waren de
huisjes door het landschap verspreid, een landschap dat zich verder kenmerkte
door een groot aantal zandweggetjes, rogge- en aardappel akkers, kippenhokjes,
varkenskotten en erfjes met vruchtbomen. Oudere huisjes werden afgeschermd door
leilinden, soms hoge bomen. In de huisjes woonden arbeiders, die het in het
algemeen financieel niet breed hadden. Daarnaast kende ‘t Veld bewoners, die op
andere wijze de kost verdienden. Men vond er petroleumboeren, handelaren in
vodden, lompen, oude metalen, rietdekkers, bezembinders, kennelhouders,
stoelmatters, “bokkeboeren”, marginale beroepen, die nog al eens veranderden.
Sommigen “<i>rommelden vaak maar wat aan</i>”, ventten met de hondenkar langs
de deur. Er waren echter ook goede vaklieden. Stond Jacob Magg niet bekend als
de beste straathamermaker Van de Veluwe en was Gies van Zoeren niet de beste
africhter van blindengeleidehonden uit de omgeving? En niet te vergeten Gerard
en Jacob Simon, bekend als “volambachtelijke” huisslachters! En iedereen in het
dorp kende Cozijnsen de scheresliep en Jaap van den Hoorn, bijgenaamd “Jaap
Peterolie”, in die tijd, toen er nog nauwelijks gas of electriciteit was, een
belangrijk figuur. Na gereedkoming van de woonwijk “‘t Veld” is van het
vroegere karakter en de vroegere sfeer van dit gebied nauwelijks meer een spoor
overgebleven. Waar eens “Harmen en Grietje” in een met riet gedekt huisje
woonden staat thans een gymnastiek-lokaal. Er leven thans geen mensen meer in ‘t
Veld die hetjaarlijks met een mudje kolen van de daconie moesten doen om het
warm te kunnen houden en die de rest de brandstof met vaak van reumatiek
gekromde ruggen uit het bos moesten smokkelen. <o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:12.0pt;mso-bidi-font-family:Calibri;mso-bidi-theme-font:
minor-latin;background:white'>De houtblokken, die thans naast of achter de
keurige huizen staan op gestapeld zijn niet bestemd voor het fornuis het
bakoventje. <o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:12.0pt;mso-bidi-font-family:Calibri;mso-bidi-theme-font:
minor-latin;background:white'>Het Veld veranderde van fornuis tot open haard,
van hondekar tot aanhangwagen, van roggeveld tot plantsoen, van keuterij tot
koopwoning en van scheivoor tot trottoir.</span><span style='font-size:12.0pt;
mso-bidi-font-family:Calibri;mso-bidi-theme-font:minor-latin'><br>
<br>
<span style='background:white'>In het midden van de vorige eeuw stonden de
Veldbewoners niet al te best bekend. Tot één van de ondeugden behoorde het
stropen. In 1846 werd een zekere B. wegens stroperij gepakt en de officier van
Justitie won omtrent deze persoon inlichtingen bij burgemeester Van Dedem van
Driesberg in. De gearresteerde droeg de bijnaam “Piet Vil”, hetgeen er op
duidt, dat de buurt wel wist met welke verboden bezigheid hij gewoonlijk doende
De burgemeester beantwoordde het verzoek om inlichtingen met onder meer het
volgende proza: “dat de Bult even buiten het dorp waar B., bijgenaamd Piet Vil”
“woont, een kolonie op zichzelf is en door een soort van menschen wordt bewoond
die mij dagelijks met allerlei soort van weinig beduidende klagten lastig komen
vallen, onderling als Katten en Honden leven, in staat den Burgemeester van den
morgen tot den avond werk te verschaffen”. <o:p></o:p></span></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:12.0pt;mso-bidi-font-family:Calibri;mso-bidi-theme-font:
minor-latin;background:white'>Het Putterveld werd ook wel “de Bult” genoemd. “De
Bult” was ook de naam van de twee boerderijen, die het Veld rijk was. De andere
boerderij heette “De Trompet”.</span><span style='font-size:12.0pt;mso-bidi-font-family:
Calibri;mso-bidi-theme-font:minor-latin'><br style='mso-special-character:line-break'>
<![if !supportLineBreakNewLine]><br style='mso-special-character:line-break'>
<![endif]><o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:9.0pt;mso-bidi-font-size:12.0pt;mso-bidi-font-family:
Calibri;mso-bidi-theme-font:minor-latin'>Uit: Straatnamenboek, K. Friso,
Uitgave buro voorlichting gemeente Putten, 1986.<o:p></o:p></span></p>

<p class=MsoNormal><o:p>&nbsp;</o:p></p>

</div>

</body>

</html>
