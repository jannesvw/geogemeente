<html>

<head>
                <style>
                a:link {
                  color: blue;
                }
                
                a:visited {
                  color: purple;
                }
                
                a:hover {
                  font-weight: bold;
                }
                
                a:active {
                  color: blue;
                }
                </style>
                
<meta http-equiv=Content-Type content="text/html; charset=windows-1252">



<link rel=File-List href="_postweg_bestanden/filelist.xml">

<link rel=themeData href="_postweg_bestanden/themedata.thmx">
<link rel=colorSchemeMapping href="_postweg_bestanden/colorschememapping.xml">


<![endif]--><!--[if gte mso 9]><xml>
 <o:shapedefaults v:ext="edit" spidmax="1026"/>
</xml><![endif]--><!--[if gte mso 9]><xml>
 <o:shapelayout v:ext="edit">
  <o:idmap v:ext="edit" data="1"/>
 </o:shapelayout></xml><![endif]-->
</head>

<body lang=NL style='tab-interval:35.4pt'>

<div class=Section1>

<h1><span style='mso-fareast-font-family:"Times New Roman";mso-fareast-language:
NL'>POSTWEG<o:p></o:p></span></h1>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:12.0pt;mso-fareast-font-family:
"Times New Roman";mso-bidi-font-family:Calibri;mso-bidi-theme-font:minor-latin;
mso-fareast-language:NL'>De Postweg leidde vroeger naar Leuvenum. Op de
Ermelose heide liep de weg dwars door de restanten van een Romeinse
legerplaats. Deze legerplaats had een ruitvorm met ge ronde hoeken en was
omgeven door een wal. De wal is met enige moeite nog in het terrein te
herkennen. Onderzoekingen hebben uitgewezen dat de legerplaats een tijdelijk
karakter droeg en beschouwd moet worden als een zgn. “marskamp” Het is bekend dat
de Romeinen hun kampementen en legerplaat. sen op belangrijke wegen bouwden.
Dit zou er op kunnen wijzen dat de Postweg reeds in de 3e eeuw na Chr. bestond
Op oude kaarten wordt de plaats van het Romeinse kampement aangegeven als “Heidens
Kamp”. Waarschijnlijk hebben op de ze plaats “heidens” vertoefd (zigeuners, die
zich daar verscholen hielden). In de 18e eeuw werden “drijfjachten” op “heidens”
gemaakt en werden zij soms zonder vorm van proces neergeschoten. Van de zijde
van de Gelderse Staten werden in die tijd herhaaldelijk plakkaten tegen
zigeuners, joden of “vagebonden” uitgevaardigd. Zij mochten zich ten
plattelande niet buiten de zgn. “heerenwegen” ophouden. <o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt;background:white'><span style='font-size:12.0pt;mso-fareast-font-family:
"Times New Roman";mso-bidi-font-family:Calibri;mso-bidi-theme-font:minor-latin;
mso-fareast-language:NL'>Langs de Postweg trokken vroeger postkarren.
Concessies voor uitoefening van postdiensten werden van overheidswege aan
particulieren verleend. De Postweg werd vroeger Boschsteeg of Boschweg genoemd.
Ook de Poststraat werd wel met die naam aangeduid.<o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt;background:white'><span style='font-size:12.0pt;mso-fareast-font-family:
"Times New Roman";mso-bidi-font-family:Calibri;mso-bidi-theme-font:minor-latin;
mso-fareast-language:NL'>Langs de Postweg liggen tal van grafheuvels. In 1921
werd aan de Rijwielpaden vereniging toestemming gegeven een rijwielpad langs de
Postweg aan te leggen. Aan de Vereniging voor vreemdelingen verkeer “Plaatselijk
Belang” werd bij raadsbesluit van 9 september 1929 een subsidie van f 10,-- per
jaar verleend ten behoeve van het onderhoud van de uitkijktoren aan de Postweg.
De opbrengst uit de entrees bedroeg in 1928 f 60,--.<o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:12.0pt;mso-bidi-font-family:Calibri;mso-bidi-theme-font:
minor-latin'><o:p>&nbsp;</o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:9.0pt;mso-bidi-font-size:12.0pt;mso-bidi-font-family:
Calibri;mso-bidi-theme-font:minor-latin'>Uit: Straatnamenboek, K. Friso,
Uitgave buro voorlichting gemeente Putten, 1986.<o:p></o:p></span></p>

<p class=MsoNormal><o:p>&nbsp;</o:p></p>

</div>

</body>

</html>
