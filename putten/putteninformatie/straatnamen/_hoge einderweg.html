<html>

<head>
                <style>
                a:link {
                  color: blue;
                }
                
                a:visited {
                  color: purple;
                }
                
                a:hover {
                  font-weight: bold;
                }
                
                a:active {
                  color: blue;
                }
                </style>
                
<meta http-equiv=Content-Type content="text/html; charset=windows-1252">



<link rel=File-List href="_hoge%20einderweg_bestanden/filelist.xml">

<link rel=themeData href="_hoge%20einderweg_bestanden/themedata.thmx">
<link rel=colorSchemeMapping
href="_hoge%20einderweg_bestanden/colorschememapping.xml">


<![endif]--><!--[if gte mso 9]><xml>
 <o:shapedefaults v:ext="edit" spidmax="1026"/>
</xml><![endif]--><!--[if gte mso 9]><xml>
 <o:shapelayout v:ext="edit">
  <o:idmap v:ext="edit" data="1"/>
 </o:shapelayout></xml><![endif]-->
</head>

<body lang=NL link=blue vlink=purple style='tab-interval:35.4pt'>

<div class=Section1>

<h1>HOGE EINDERWEG</h1>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:12.0pt;mso-bidi-font-family:Calibri;mso-bidi-theme-font:
minor-latin'>Genoemd naar de boerderij ‘t Hoge Eind, gelegen noord-oostelijk
van de kruising Hoge Einderweg-Matseweg/Koekamperweg. De boerderij ‘t Hoge Eind
werd ook wel Grovenpaal genoemd.Grovenpaal was een volschuldig horig abtsgoed
van het klooster Abdinckhof te Paderborn, waarvan de Kelnarij van Putten de hof
was. Vóór 1559 behoorde het toe aan de proost van Werden zoals de meeste hoeven
in Halvinkhuizen. Van Grovenpaal was in 1485 bezitter Goosen Grove. In 1495 was
het Elbert GhoesenGrowensen, de zoon dus van Goosen Grove. Tot Grovenpaal
behoorde 1 hoeve broek in Halvinkhuizen en ½ hoeve in het Sprielderbos. De
bezitters van Grovenpaal waren dus deelgerechtigd zowel in de
Halvinkhuizermaalschap als in de maalschap ‘t Sprielderbos. In 1560 is
AertElbertsen bezitter. In 1575 wordt als zodanig zijn zoon Wolter Aertsen
genoemd. Het goed gaat over op dochter DyleWoltersen, die huwt met Dries
Wichaert. In 1608 verkopen zij het goed aan Gerrit Jansen. De helft van het
goed wordt door Gerrit Jansen in 1610 verkocht aan Thymen Jansen. In 1621 komen
de bezitters van beide delen van Grovenpaal overeen dat het goed gesplitst
wordt in twee afzonderlijke soolweren (zelfstandige goederen). In dat jaar
ontstaan Groot Grovenpaal en Klein Grovenpaal ook wel Groot Hoge Eind en Klein
Hoge Eind genoemd. In dat jaar van splitsing zijn bezitters Jan Woltersen en
Jan Aertsen. De Hoge Einderweg had vroeger een enigszins ander verloop.
Inplaats van westelijk liep de weg oostelijk langs de boerderij Klein Hoge Eind
of Klein Grovenpaal. De weg maakte deel uit van de verbinding tussen Huinen en
het dorp en werd, evenals de Matseweg in de vorige eeuw de Huinerweg genoemd.
De Huinerweg was een “Dodenweg” of “Leekweg”. Langs deze weg gingen de
begrafenisstoeten in de richting van de Oude Kerk, waarin of waarbij begraven
werd. Noordelijk van de Hoge Engweg zette de Hoge Einderweg (voorheen
Huinerweg) zich in noord-oostelijke richting voort en kwam ongeveer ter hoogte
van het huidige Kerkwegje op de Kerkstraat (toen Voorthuizerstraat) uit, De
Kerkstraat was het verlengde van de hierbedoelde verbinding vanuit Huinen en heette
vroeger dan ook Huinrestraat. Vanaf de Hoge Einderweg liep een kerkpad in
noordwestelijke richting naar de molen “‘t Hert”. Even voorbij de molen kwam
dit pad uit op het Molenwegje. Verwezen wordt naar de toelichting bij </span><a
href="./putteninformatie/straatnamen/site/174_MOLENWEG/index.html" target="_blank"><span style='font-size:12.0pt;mso-bidi-font-family:Calibri;
mso-bidi-theme-font:minor-latin'>Molenweg</span></a><span style='mso-tab-count:
1'>             </span><span style='font-size:12.0pt;mso-bidi-font-family:Calibri;
mso-bidi-theme-font:minor-latin'>.<br>
<br>
De Hoge Einderweg loopt door zeer oude akkers. Bij ontgrondingen welke aan bei
de zijden van de weg werden uitgevoerd kwamen scherven, houten putten, sporen
van zgn. “spiekers”, oude beakkering voor. De sporen zijn uit verschillende
tijdperken afkomstig.<br style='mso-special-character:line-break'>
<![if !supportLineBreakNewLine]><br style='mso-special-character:line-break'>
<![endif]><o:p></o:p></span></p>

<p class=MsoNormal style='margin-bottom:0cm;margin-bottom:.0001pt;line-height:
15.0pt'><span style='font-size:9.0pt;mso-bidi-font-size:12.0pt;mso-bidi-font-family:
Calibri;mso-bidi-theme-font:minor-latin'>Uit: Straatnamenboek, K. Friso,
Uitgave buro voorlichting gemeente Putten, 1986.<o:p></o:p></span></p>

<p class=MsoNormal><o:p>&nbsp;</o:p></p>

</div>

</body>

</html>
