<html>

<head>
<meta http-equiv=Content-Type content="text/html; charset=windows-1252">



<link rel=File-List href="_pu%20i%20872%20-%20morgen_bestanden/filelist.xml">

<link rel=themeData href="_pu%20i%20872%20-%20morgen_bestanden/themedata.thmx">
<link rel=colorSchemeMapping
href="_pu%20i%20872%20-%20morgen_bestanden/colorschememapping.xml">


<![endif]--><!--[if gte mso 9]><xml>
 <o:shapedefaults v:ext="edit" spidmax="1026"/>
</xml><![endif]--><!--[if gte mso 9]><xml>
 <o:shapelayout v:ext="edit">
  <o:idmap v:ext="edit" data="1"/>
 </o:shapelayout></xml><![endif]-->
</head>

<body lang=NL style='tab-interval:35.4pt'>

<div class=Section1>

<h1><![if !supportLists]><span style='mso-fareast-font-family:Cambria;
mso-fareast-theme-font:major-latin;mso-bidi-font-family:Cambria;mso-bidi-theme-font:
major-latin'><span style='mso-list:Ignore'>1<span style='font:7.0pt "Times New Roman"'>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span></span></span><![endif]>Pu I 872 - MORGEN</h1>

<p class=MsoPlainText><span style='font-family:"Arial","sans-serif"'>7. Pu I
872: 00.83.60 ha hooiland<o:p></o:p></span></p>

<p class=MsoPlainText><span style='font-family:"Arial","sans-serif"'>kaart 20
G7<o:p></o:p></span></p>

<p class=MsoPlainText><span style='font-family:"Arial","sans-serif"'>Eene kamp
hooi- en weiland het Morgen aan de Blindesteeg genaamd (1842, NA Col. 2661)<o:p></o:p></span></p>

<p class=MsoPlainText><span style='font-family:"Arial","sans-serif"'><o:p>&nbsp;</o:p></span></p>

<p class=MsoPlainText><span style='font-family:"Arial","sans-serif"'>De
landmaat morgen, dialectisch mergen, margen, is een onzijdig woord. Het morgen
was oorspronkelijk de hoeveelheid bouwland die een boer met een span ossen in
één morgen kon ploegen (Tiefenbach 1980: 319; Verhoef 1983: 115). Het is een
oppervlaktemaat van ongeveer zeszevende hectare overeenkomend met 600 roe
(Puttens Praoten 2003: 44). De morgen behoort tot de meest algemeen gebruikte
landmaten. De morgen is vooral de landmaat van Midden- Nederland. In het zuiden
wordt het morgen-gebied begrensd door de grote rivieren, in het oosten door de
IJssel en in West-Nederland door de kust. Een belangrijke bijdrage aan de
verbreiding van de morgen vormde de polderbelasting, die ook in de Arkemheen
werd omgeslagen “morgen- morgens-gelijk’ (Rentenaar 1967: 48, 58). Zie hiervoor
par. 1.3.2. Morgen komt in de Arkemheen voor als simplex, maar vooral in een
groot aantal samenstellingen. In veel gevallen is de determinant
begrijpelijkerwijs een telwoord. Bijzondere vormen daarvan zijn samenstellingen
als Anderhalfmorgen, Derdehalfmorgen en Vierdehalfinorgen. Z.a. Daarnaast komen
als determinant voor boerderijnamen, plaatsnamen, persoonsnamen en adjectieven
die een hoedanigheid aangeven als hoogte, laagte en vorm. Opmerkelijke
samenstellingen zijn de Dolle Morgens, Heerloze Morgen en de Heimike Morgen.
Z.a. In navolging van Roessingh stel ik bij berekeningen de Gelderse morgen op
0,87 ha (Roessingh 1969: 67).<o:p></o:p></span></p>

<p class=MsoPlainText><span style='font-family:"Arial","sans-serif"'><o:p>&nbsp;</o:p></span></p>

<p class=MsoPlainText><span style='font-family:"Arial","sans-serif"'>De basis -morgen
in: Achterste Lange Morgens, Achterste Morgen, Anderhalfmorgen (2), Arissen
Driemorgen, Beeksmorgen, Bessel Borrenmorgen, Blekkermorgen, Boeschotermorgen,
Bokhorstermorgen, Derdehalfinorgen (2), Diermermorgen, Dolle Morgens,
Driemorgen (8), Eerlandermorgen, Elspetermorgen, Emmekenmorgen,
Garderensemorgen, Grote Morgen (2), Halfimorgen (5), Harderwijkermorgen,
Heerloze Morgen, Heimike Morgen, Hermans Driemorgen, Heukelums Vijfmorgen,
Hogendammermorgen, Hoge Driemorgen, Hoge Tweemorgen, Holkermorgen (4), Korte
Morgen, Lage Driemorgen, Lage Morgen, Lange Morgen (2), Lange Morgens (2),
Opstals Viermorgen, Papenmorgen, Patersmorgen, Rietmorgen, Schoonoppermorgen,
Solse Morgen, Sprinkelermorgen, Staartmorgen, Strijlandsmorgen, Tweemorgen (5),
Vierdehalfmorgen, Viermorgen (3), Voorste Lange Morgens, Voorste Morgen,
Vijfinorgen, Zevenmorgens, Zoudenbalgsmorgen, Zutphense Morgen [76].<o:p></o:p></span></p>

<p class=MsoPlainText><span style='font-family:"Arial","sans-serif"'><o:p>&nbsp;</o:p></span></p>

<p class=MsoPlainText><i style='mso-bidi-font-style:normal'><span
style='font-size:9.0pt;mso-bidi-font-size:10.5pt;font-family:"Arial","sans-serif"'>Bron:
W.J. Hagoort, De Gelderse zeepolder Arkemheen, Walburg Pers 2006.</span></i><span
style='font-family:"Arial","sans-serif"'><o:p></o:p></span></p>

<p class=MsoNormal><o:p>&nbsp;</o:p></p>

</div>

</body>

</html>
